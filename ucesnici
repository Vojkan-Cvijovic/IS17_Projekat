	Učesnici u sistemu:

	U ovom informacionom sistemu postoje učesnici koji se grubo mogu podeliti na klijente i zaposlene. 
	Klijenti su grupa ljudi koja dolazi u turističku agenciju radi biranja nekog putovanja na koje će otići u grupi ili samostalno preko sajta na internetu ili u lokalu turističke agencije. Zaposleni se dele na grupe ljudi sa različitim poslovima koje obavljaju unutar agencije a to su:
	- Administrator sistema : ima svu odgovornost vezanu za računarski sistem turističke agencije, održava internet sajt i svim učesnicima informacionog sistema kontroliše pristup bazi podataka radi zaštite podataka, pravi odgovarajuće backup-ove radi sigurnosti. 
	- Turistički vodič : osoba koja učestvuje u nekom aranžmanu tako što biva organizovana od strane koordinatora za aranžmane ukoliko je potreban za neko dato putovanje
	- Menadžer : hijerarhijski gledano, najviši nivo zaposlenih. Obavlja sve značajne poslove kao što je odobravanje izabranih aranžmana
	- Koordinator za aranžmane : osoba koja je po hijerarhiji nižeg nivoa od menadžera, ali opet većeg nivoa u odnosu na šalterskog službenika. On bira destinacije koje će biti dodate kao novi aranžmani u spisku svih ponuda turističke agencije, zatim za tu destinaciju bira tip aranžmana, smeštaj, prevoznika i angažuje turističkog vodiča ako je potrebno. Pre konačnog unosa aranžmana u spisak svih ponuda turističke agencije neophodno je da menadžer odobri taj unos.
	- Šalterski službenik : zaposleni na šalteru turističke agencije koji je u direktnom kontaktu sa klijentima koji dođu. On pomaže klijentu u izboru pravog aranžmana za njega, rezerviše putovanje, ukida rezervaciju ako to klijent zahteva i po potrebi upućuje klijenta do blagajnika radi nekih uplata ili isplata.
	- Blagajnik : unosi u sistem uplatu koju vrši klijent za neki aranžman ili isplaćuje novac klijentu koji je nakon delimične ili celovite uplate putovanja želeo da otkaže taj aranžman uz napomenu da se tada klijentu vraća 50% od uplaćenog novca.


